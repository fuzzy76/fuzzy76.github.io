---
wpid: 40
title: Scooternews
date: 2004-10-17T13:00:38+00:00
author: Håvard Pedersen
layout: post
guid: http://fuzzy76.net/?p=40
permalink: /40/scooternews/
dsq_thread_id:
  - "6089091445"
categories:
  - Norsk
---
For 3-4 uker siden punkterte scooteren. Vittige sjeler foreslo å dra frem lappesaker, men scooterdekk er nok nærmere bildekk enn sykkeldekk (bl.a. ingen slange å lappe). Dessverre kan man heller ikke plugge dekk som man gjør med bildekk, det er visstnok ulovlig av sikkerhetshensyn. Og før du protesterer, en bil kjører bedre på tre dekk enn en scooter gjør på ett. :p

Det jeg måtte gjøre var å skru av bakdekket, noe som involverte å demontere hele eksosanlegget, og dra dekket med meg på <a href="http://www.vianor.no/" target="_blank" rel="noopener">Vianor</a> (som var de eneste i Tromsø med dekk i min dimensjon) og få lagt om til nytt dekk for å så dra hjem og montere.

Allerede senere samme dag merka jeg at den ene skruen som holder potta fast mangla. Jeg strammet med en gang den ved siden av (det er to bak og to i motorfestet, det var skruen bak som mangla)og regna problemet for løst.

Et par uker senere merka jeg plutselig at den siste skruen mangla! :o Til og med jeg skjønte at helt uten feste i bakkant ikke var en fornuftig måte for eksospotta mi å henge. Jeg ringte verkstedet med en gang og spurte om de hadde skruer til meg og joda, jeg kunne komme med en gang. Så jeg bega meg i vei umiddelbart.

Som Tromsøværinger vet graves det noe forferdelig langs Stakkevollveien for tiden, og den veien var mer eller mindre umulig å unngå på vei til verkstedet. Det er mye grusbiter langs veien og asfaltskjøter og i den _absolutt_ siste asfaltskjøten skjedde det; eksospotta løsna! For en gangs skyld fikk scooteren min riktignok Harley-lyd, men jeg svingte med en gang inn til veikanten for å finne ut av saken. Der så jeg at eksospotta hang og dingla (min gjetning er at en av de to skruene i motorfestet også hadde løsna) og lyden ropte fri eksos lang vei.

Problemet med en løs eksospotte på en scooter er litt verre enn på en bil ettersom alt av omgivelser rundt motoren er i plast og eksosen som kommer ut motoren er veldig varm. Jeg turte rett og slett ikke kjøre resten av veien og endte med å parkere scooteren lettere gjemt fra veien, og dro dagen etterpå til verkstedet med nøkkelen slik at de kunne hente den med bil. Siden det snart var på tide med 4000km-service og omlegging til piggdekk fikk jeg like godt verkstedet til å ta alt samtidig slik at jeg slapp å lide under min dårlige skiftnøkkelkompetanse en gang til.

Dette var forrige torsdag, og nå på fredag henta jeg scooteren, klar for vinteren! :D Nå får jeg virkelig testa ut kallenavnet &#8220;giktmaskin&#8221;!
