---
wpid: 56
title: In between lives
date: 2005-08-02T12:28:22+00:00
author: Håvard Pedersen
layout: post
guid: http://fuzzy76.net/?p=56
permalink: /56/in-between-lives/
categories:
  - Uncategorized
---
Da var innflyttingsfesten avholdt i nyleiligheta! :D 15 stykker i den lille stua mi ble intimt, men det var en bra fest også. Bortsett fra at jeg glemte å ta bilder da. :-/

I går var jeg på Høgskolen hvor det er meningen jeg skal jobbe som lærer fra og med i høst, men de har visst ENDA ikke klar nok arbeidsplan til meg til at jeg kan få kontrakt enda&#8230; \*grr\* Men på mandag i neste uke skal visst alt være på plass. Begynner snart å haste sånn smått med penger, så jeg må nok få ut et forskudd for ikke å måtte vente helt til i september på lønna.

Jeg har også kjøpt meg et softgun-våpen, en kopi av H&K G36C automatrifle med elektronisk hjelpesikte, lasersikte, lommelykt, lyddemper, lader osv&#8230; Veldig billig, bare 650 kr, men litt ukurant merke, så det skal bli interessant å se om jeg klarer finne høykapasitetsmagasin. Jeg er ihvertfall hekta på softgun, så det blir nok litt ekte kamper fremover! ;)

Nok en gang har jeg også slutta å røyke. :p Jeg tok min siste røyk søndags morgen cirka 0430, og det går strålende foreløpig. :) Merker ikke så mye til røyksuget egentlig. Og jeg simpelthen elsker det nedsatte søvnbehovet jeg får akkurat de 3-4 dagene nikotinen bruker på å komme seg ut av kroppen. Synd det normaliserer seg etterhvert, egentlig er det greit med 6 timer for natta. :p

Forøvrig vil jeg bare gjøre folk oppmerksom på at NRK nå ser ut til å prøve å <a href="http://www.digi.no/php/art.php?id=260098" target="_blank" rel="noopener">fremskynde oppløsningen av TV-lisensen ved å stille absurde krav</a>. Go NRK! :D
