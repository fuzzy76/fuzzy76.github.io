---
wpid: 74
title: Pass deg for Google!
date: 2005-10-25T10:58:59+00:00
author: Håvard Pedersen
layout: post
guid: http://fuzzy76.net/?p=74
permalink: /74/pass-deg-for-google/
categories:
  - Norsk
---
Dagbladet har gjort folk oppmerksomme på at <a href="http://www.dagbladet.no/dinside/2005/10/20/447012.html" target="_blank">potensielle arbeidsgivere Googler jobbkandidater</a>. For de av oss som har brukt litt tid på nettet bør ikke dette komme som noen bombe, snarere tvert imot. Jeg ser på det som en naturlig del av en grundig utvelgelsesprosess.

Men selvfølgelig må man betrakte internett for det det er, nemlig et medium totalt uten form for kildekontroll.

En ting er at hvem som helst kan dikte opp (eller publisere sine egne feiloppfatninger) om en person uten at vedkommende nødvendigvis har mulighet for å forsvare seg. Et innlegg i en blogg eller et diskusjonsforum vil under _gode_ forhold inneholde halve sannheten. Og bilder kan legges ut uten samtykke.

En annen ting er at man ikke har gode måter å entydig identifisere personer. <a href="http://www.google.com/search?q=%22h%C3%A5vard+pedersen%22" target="_blank">Googler du etter navnet mitt</a> finner du riktignok hjemmesiden min som første treff, men de fleste andre treff omhandler slett ikke meg. Jeg er verken vokalist, medlem av Sveiva Innebandyklubb, biskop eller spiss på Strømmen IF. Her i Tromsø er vi 2 Håvard Pedersen med bostedsadresse i kommunen og ifølge <a href="http://www.ssb.no/navn/" target="_blank">Statistisk Sentralbyrå</a> er vi &#8220;57 menn som har Håvard som første fornavn, og Pedersen som etternavn&#8221;. Med andre er mesteparten av informasjonen av en type som er vanskelig å knytte til en konkret person selv om man har navnet å gå etter. Spesielt når man legger til at de fleste bruker nick, screennames eller alias til en god del av nettaktiviteten sin. Jeg har et ganske &#8220;unikt&#8221; nick, men selv når du <a href="http://www.google.com/search?q=Fuzzy76" target="_blank">søker på det</a> får du en god andel treff som ikke har noe med meg å gjøre.

Som de som kjenner meg privat vet er jeg også på jakt etter ny jobb for tiden, og da er dette ting jeg har i bakhodet selvfølgelig. Jeg ville bli _veldig_ overrasket om ikke mine potensielle arbeidsgivere hadde vært innom denne bloggen min f.eks, noe annet hadde jeg sett på som lettere uansvarlig. Skal man ansette noen som skal jobbe med data og nettverk vil det i høyeste grad være relevant å se hvilket bilde vedkommende gir av seg selv på nett. :) Det er nok også derfor jeg har vært litt stille omkring jobbsøkinga mi her i bloggen min. Ting jeg sier kan leses både av den det gjelder, men også av andre potensielle arbeidsgivere. Og da vil jeg heller holde ting fortrolige til avgjørelser er tatt.

Ha en fin dag, og <a href="http://www.google.com/search?&q=failure" target="_blank">happy Googling</a>! ;)
