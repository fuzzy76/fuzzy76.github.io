---
wpid: 78
title: 'Hensynet til barna&#8230;'
date: 2005-11-15T12:50:50+00:00
author: Håvard Pedersen
layout: post
guid: http://fuzzy76.net/?p=78
permalink: /78/hensynet-til-barna/
dsq_thread_id:
  - "6089091833"
categories:
  - Norsk
---
Kanskje er jeg i ferd med å gjøre meg veldig upopulær, og kanskje er jeg farget av et jeg leste i gårdagens Dagblad at <a href="http://www.dagbladet.no/magasinet/2005/11/14/449296.html" target="_blank">Tor Erling Staff mener hensynet til barna ødelegger samfunnet</a> men jeg klarer bare ikke finne medfølelse for <a href="http://www.vg.no/pub/vgart.hbs?artid=109478" target="_blank">seksåringen som må betale mammas begravelse</a>.

Mange roper sikker opp om at en 6-åring ikke skal behøve å betale sånt&#8230; Men eh&#8230; hva skal en seksåring med 15855 kroner da? Er det guttens penger når han ikke har råderett over dem selv? Kan han bruke pengene på å kjøpe seg en ny PC hvis han vil? Nei&#8230; Det er ikke en seksåring som vil merke at pengene brukes opp, det er samme gutten som attenåring som vil merke det. Og er det galt at en attenåring betaler for morens begravelse?

For det andre tviler jeg på at det er penger han har fått i hånda av mor og far for å vaske opp koppene hjemme eller han har tjent seg til ved å pante flasker. Jeg vil tippe en god del av det er penger staten har gitt til foreldrene hans for å dekke <a href="http://www.nav.no/page?id=264" target="_blank">kostnadene ved å forsørge barn</a>. Altså er pengene overført fra foreldre til barn i utgangspunktet.
