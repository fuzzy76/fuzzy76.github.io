---
wpid: 126
title: Ord over grind
date: 2006-02-17T20:38:00+00:00
author: Håvard Pedersen
layout: post
guid: http://fuzzy76.net/?p=126
permalink: /126/ord-over-grind/
dsq_thread_id:
  - "6089091881"
categories:
  - Norsk
---
<pre>Du går fram til mi inste grind,
og eg går òg fram til di.
Innanfor den er kvar av oss einsam,
og det skal vi alltid bli. 

Aldri trenge seg lenger fram, 
var lova som gjalt oss to. 
Anten vi møttest tidt eller sjeldan 
var møtet tillit og ro. 

Står du der ikkje ein dag eg kjem
felle det meg lett å snu 
når eg har stått litt og sett mot huset 
og tenkt på at der bur du. 

Så lenge eg veit du vil koma i blant 
som no over knastande grus 
og smile glad når du ser meg stå her, 
skal eg ha ein heim i mitt hus.
   -- Halldis Moren Vesaas</pre>
