---
wpid: 161
title: Fartsparadokset
date: 2008-04-09T13:53:57+00:00
author: Håvard Pedersen
layout: post
guid: http://fuzzy76.net/?p=161
permalink: /161/fartsparadokset/
categories:
  - Norsk
---
Apple har ved flere anledninger understreket at de fokuserer optimalisering på det som synes for brukeren. Av og til bare for å få ting til å _virke_ kjappere, ettersom det er det brukere til syvende og sist merker. Et godt eksempel på det motsatte er [Windows Vistas filkopiering](http://www.codinghorror.com/blog/archives/001058.html).

I nettleserverden er det (dessverre) blitt veldig vanlig å sammeligne nettleseres hastighet med benchmark-tester som gjør en kunstig test av nettleserens hastighet. Og [i mange av disse, er Firefox 3 markant kjappere enn Safari 3.1](http://mac1.no/artikkel/6425/firefox-3-raskere-enn-safari-3). Dessverre viser aldri slike kunstige tester hele sannheten, og for de av oss med OS X (jeg setter pris på om noen tester dette på Windows også) er det fort gjort å teste dette:

  1. Start Firefox 3 og Safari 3.1 side om side.
  2. Slå av innholdsfiltre (adblocker, Flashblocker osv) i begge to.
  3. Last en side stappfull av elementer, gjerne både Flash og bilder (jeg brukte forsiden på [VG.no](http://vg.no/)) i begge nettleserene.
  4. Scroll opp og ned med musehjul eller scrollbar i begge nettleserene, og merk hvordan Firefox 3 kjennes ut som sirup sammenlignet med Safari!

Og før noen spør, resultatet er det samme med smooth scrolling både av og på i Firefox. Den innstillingen har strengt tatt ingenting med dette fenomenet å gjøre.
