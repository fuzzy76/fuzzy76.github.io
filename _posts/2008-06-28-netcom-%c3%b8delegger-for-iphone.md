---
wpid: 164
title: Netcom ødelegger for iPhone
date: 2008-06-28T21:38:26+00:00
author: Håvard Pedersen
layout: post
guid: http://fuzzy76.net/?p=164
permalink: '/164/netcom-%c3%b8delegger-for-iphone/'
dsq_thread_id:
  - "6089091934"
categories:
  - Norsk
---
Nå har jeg endelig fått sett på Netcoms iTalk-abonnement og jeg må si jeg er totalt rystet over hvor lite de skjønner av bruksmønsteret iPhone er laget for.

En ting er at <a target="_blank" href="http://www.vg.no/teknologi/artikkel.php?artid=501334">VG</a>, <a target="_blank" href="http://www.dagbladet.no/nyheter/2008/06/28/539455.html#comments_container">Dagbladet</a> og <a target="_blank" href="http://www.digi.no/php/art.php?id=777996">Digi</a> rapporterer at forbrukerombudet synes abonnementet i seg selv er en dårlig deal. Netcoms kommunikasjonssjef Øyvind Vederhus mener dette er er gode vilkår. Vel, det er sikkert gode vilkår for de som har et bruksmønster som passer til abonnementet. Altså: ingen. Selv ringer jeg kanskje 10 minutter i måneden. Selv med det minste abonnementet må jeg altså betale for 1000 prosent av mitt faktiske ringevolum! Skikkelig bra abonnement.

Men den **store** mangelen er slett ikke den vanvittige overprisingen. Det er nemlig fraværet av ubegrenset datatrafikk! Det minste abonnementet (som antakelig vil være det som er mest aktuelt for de fleste) inneholder skarve 100 MB datatrafikk i måneden. Dette må jo være regnet ut fra WAP-surfing, og ingenting annet. Bare det å hente opp forsiden på VG.no bruker 1,5 MB. Er du innom 2-3 store aviser og henter opp 4-5 artikler på hver har du fort brukt en femtedel av månedskvoten din på 10 minutters surfing.

For å ta et annet kurant eksempel: iPhone kommer jo blant annet med en egen <a target="_blank" href="http://www.apple.com/no/iphone/features/youtube.html">YouTube klient</a> for å se på videoer på YouTube. Med vanlig bitrate for YouTube-videoer på 200kbit (<a target="_blank" href="http://blogs.chron.com/makingmovies/archives/2006/04/youtube_and_the.html">kilde</a>) vil det ta deg 68 minutter og 16 sekunder med YouTube å tømme hele månedskvoten med datatrafikk! Og det aller beste? Etter dette vil det koste deg 15 kr i minuttet å se på YouTube! For de øvrige 29 dagene i måneden altså.

Eksempel 2: Åpner du forsiden på VG og 2 artikler pr dag er det alt du har kapasitet til i den "romslige" datapakken som følger med. Skal du åpne bare forsiden på Dagbladet.no utover det vil det koste deg like mye som å kjøpe papirutgaven i kiosken!

Jeg skal ha iPhone, men jeg skal absolutt ikke ha iTalk abonnement. Jeg har begynt å sjekke muligheten for å kjøpe "fri" iPhone fra de landene som tilbyr det. Det blir antakelig mye billigere enn å kjøpe telefon den ene dagen og kjøpe meg fri fra bindingstida dagen etterpå. Og norsk språk er innebygd i alle fall såvidt jeg vet.

**Edit**: Nå har Netcom justert litt her og der og lansert et nytt abonnement med fri data og fakturering for antall brukte ringeminutter. Det nye abonnementet var mye mer spiselig, og noe jeg antakelig hadde gått for hvis det ikke var så at jeg er nødt til å forbli hos Telenor Bedrift. Selvfølgelig blir telefonen dyr med de vilkårene, men det burde man innse bare er slik det må være. Her er altså regnestykket for "abonnementsfri" iPhone:

<table cellspacing="1" cellpadding="1" border="1" style="width: 100%;">
  <tr>
    <th>
    </th>
    
    <th>
      Bruddg.
    </th>
    
    <th>
      Måned
    </th>
    
    <th>
      Telefon 8GB/16GB
    </th>
    
    <th>
      Totalt 8GB/16GB
    </th>
  </tr>
  
  <tr>
    <td>
      iTalk small
    </td>
    
    <td>
      2400,-
    </td>
    
    <td>
      399,-
    </td>
    
    <td>
      1390,-/2290,-
    </td>
    
    <td valign="top">
      4189,-/5089,-
    </td>
  </tr>
  
  <tr>
    <td>
      iTalk medium
    </td>
    
    <td>
      3000,-
    </td>
    
    <td>
      699,-
    </td>
    
    <td>
      690,-/1590,-
    </td>
    
    <td valign="top">
      4389,-/5289,-
    </td>
  </tr>
  
  <tr>
    <td>
      iTalk large
    </td>
    
    <td>
      3500,-
    </td>
    
    <td>
      1099,-
    </td>
    
    <td>
      1,-/890,-
    </td>
    
    <td valign="top">
      4600,-/5489,-
    </td>
  </tr>
  
  <tr>
    <td>
      iConnect
    </td>
    
    <td>
      ?
    </td>
    
    <td>
      499,-
    </td>
    
    <td>
      3290,-/4190,-
    </td>
    
    <td valign="top">
      3789+?/4689+?
    </td>
  </tr>
</table>

Jeg må tilstå jeg synes det er litt rart at Netcom ser ut til å "straffe" de som binder seg med størst månedsgebyr med en høyere totalpris. Jeg hadde trodd det skulle bli motsatt, men de har nok sine grunner. Så på lanseringsdagen blir det nok (såfremt de ikke er tomme) en 16GB iPhone 3G på meg. Og antakelig en 8GB iPhone 3G til madammen, men hun blir nok å ende på iTalk small og selge sjela si til Netcom. :)
