---
wpid: 168
title: Prioriteringer
date: 2009-03-24T12:18:41+00:00
author: Håvard Pedersen
layout: post
guid: http://fuzzy76.net/?p=168
permalink: /168/prioriteringer/
dsq_thread_id:
  - "6089091758"
categories:
  - Norsk
---
Plutselig innså jeg en ny måte å &#8220;kategorisere&#8221; mennesker på&#8230;

I noen profiler på Facebook, Nettby og lignende nettsteder ser man masse bilder av fest og ferie, men ikke et eneste ord eller bilde som omhandler hverdagen til personen bak profilen. For noen mennesker ser det ut til at avbrekkene fra hverdagen er alt, og det som er i mellom er mindre viktig.

Men selv har jeg mer tro på å fokusere på hverdagen. Ikke at hverdagen er så veldig spennende i seg selv, men jeg tror man kan gjøre veldig mye for å gjøre den viktigere. Tenke over hva man bruker tiden til, hva man vil jobbe med, hvilke gjøremål man vokser på og hva man sitter igjen med.

Det gir tross alt mye mer mening å fokusere på ukens fem hverdager enn de to helgedagene, akkurat som det gir mer mening å fokusere på årets 11 &#8220;arbeidsmåneder&#8221; istedenfor den ene måneden man har ferie.

Nå er jeg kanskje priviligert som får jobbe med min lidenskap og har et familieliv som jeg synes er givende, men jeg tror også verden hadde vært en bedre plass om flere hadde tenkt gjennom prioriteringene sine.

Jeg vil avslutte med et ordspråk fra Texas som jeg selv synes er noe av det klokeste jeg har lest:

&#8220;If all you ever do is all you’ve ever done, then all you’ll ever get is all you ever got.&#8221;
