---
wpid: 204
title: Installasjon av Windows XP for dummies
date: 2009-10-01T14:18:09+00:00
author: Håvard Pedersen
layout: post
guid: http://fuzzy76.net/?p=204
permalink: /204/installasjon-av-windows-xp-for-dummies/
categories:
  - Norsk
---
Da noen jeg kjente plutselig fikk behov for å reinstallere Windows, og jeg tilfeldigvis måtte installere XP på Annikens gamle maskin, fant jeg ut at jeg kunne skrive ned en liten oppskrift.

<!--more-->

**Merk:** Et eller annet sted i installasjonen (rundt punkt 13) blir du som oftest bedt om en lisensnøkkel. Den står som regel på et klistremerke på maskinen (undersiden på laptoper). Noen installasjonsplater rett fra produsent hopper over dette punktet.

  1. Start maskinen med Windows XP CD&#8217;en i CD-ROM&#8217;en. Hvis noe tekst på skjermen under oppstart sier noe sånt som &#8220;F12 for boot menu&#8221; må du trykke F12 og velge å starte fra CD-ROM.
  2. Du kan få meldingen &#8220;Trykk en tast for å starte fra CD-ROM&#8221;. Trykk en tast.
  3. En meny merket &#8220;Velkommen til installasjonsprogrammet&#8221;. Trykk enter for å starte installasjon av Windows XP.
  4. Lisensavtalen. Trykk F8 for å godta.
  5. Hvis du får spørsmål om du vil reparere en installasjon, trykker du ESC for å ikke reparere.
  6. Partisjonering. Her skal vi slette alt. Trykk R, enter og S etter hverandre for å slette en partisjon. Gå gjennom lista med piltastene og slett alle partisjonene.
  7. Når det bare er ett punkt du kan velge som heter &#8220;Uten partisjoner&#8221; trykker du P for å opprette en partisjon. Godkjenn den foreslåtte størrelsen med enter. Deretter godkjenner du partisjonslista med enter en gang til.
  8. Velg å formatere partisjonen med NTFS filsystem velg den merket &#8220;(Hurtig)&#8221; hvis du er 100% sikker på at harddisken er OK, hvis ikke velger du den uten.
  9. Ta deg en kaffe, røyk eller pils. Dette kan ta litt tid. :) Først formateres harddisken, deretter kopieres Windows fra plata til harddisken.
 10. Etter en stund starter maskinen på nytt av seg selv. Du kan ta ut CD&#8217;en nå hvis du vil. Denne gangen skal du IKKE trykke en tast for å starte fra CD-ROM hvis du blir spurt.
 11. Innstillinger for region og språk. Hvis det er en norsk Windows-plate trykker du bare på Neste. Hvis ikke trykker du på details, legger til Norsk tastatur, setter norsk tastatur som default (øverst i vinduet) og sletter engelsk tastatur. Så kan du trykke på Ok og gå videre.
 12. Tilpasse programvaren. Skriv navnet ditt, organisasjon kan stå tom. Trykk neste.
 13. Navnet på datamaskinen. Et navn datamaskinen vil kalle seg i et nettverk. Trykk neste når du har skrevet inn noe.
 14. Dato- og tidsinnstillinger. Sjekk at det stemmer (også årstallet), før du trykker neste.
 15. Nettverksinnstillinger. De er helt fine som de er, så trykk neste.
 16. Det kan hende Windows tilbyr seg å justere skjermoppløsningen. Det kan du trygt svare ja på.
 17. Nok en veiviser starter opp. &#8220;Velkommen til Microsoft Windows&#8221;. Trykk neste.
 18. Opprett bruker(e). Skriv inn minst ett brukernavn. Hvis du skriver inn mer enn en bruker må du velge bruker hver gang du starter maskinen. Trykk neste.
 19. Oppsettet er ferdig. Trykk på &#8220;fullfør&#8221;.

Det er selvfølgelig mye innstillinger jeg gjør personlig på en ny Windows-utgave, men det blir litt for mye å skrive i innlegget her. Men du må ihvertfall installere antivirus. Selv anbefaler jeg [Avira AntiVirus](http://www.free-av.com/). Det krever ingen registrering, og gir deg en liten popup-reklame for betalutgaven hver gang den oppdaterer seg. Selv synes jeg det er en liten pris å betale. :)
