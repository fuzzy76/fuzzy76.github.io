---
wpid: 229
title: Zailor.no leverer ikke. Noensinne.
date: 2010-01-07T21:36:09+00:00
author: Håvard Pedersen
layout: post
guid: http://fuzzy76.net/?p=229
permalink: /229/zailor-no-leverer-ikke-noensinne/
dsq_thread_id:
  - "6089091966"
categories:
  - Norsk
---
Nå har jeg kranglet og kranglet og kranglet, og føler det er på tide jeg får advart andre mot [Zailor.no](http://www.zailor.no) &#8211; firmaet som har gjort tilværelsen sur for meg i de siste månedene. 12. oktober forhåndsbestilte jeg [New Super Mario Bros Wii](http://www.mariobroswii.com/) fra [Zailor.no](http://www.zailor.no) fordi de var billige, og jeg tidligere har fått spill sendt med brevpost fra dem. Her i Nord-Norge er det veldig kjekt å kunne få slikt som brevpost siden pakker bruker 4 dager fra Oslo. Spillet hadde lanseringsdato 20. november, så jeg var over en måned før tiden. Jeg betalte med kredittkort, noe jeg har fått angre på i ettertid.

<!--more-->

20. november (en fredag), på lanseringsdagen tikket denne meldingen inn på epost, samtidig som pengene ble trukket fra kredittkortet mitt.

> **Fra:** Zailor Kundeservice
  
> **Til:** Håvard Pedersen
  
> **Dato:** 20.11.2009 kl: 11:10
> 
> Dette er en bekreftelse på at følgende vare(r) nå er fakturert og vil bli pakket første virkedag. Fra ordrenr. 211869 vil du motta følgende:
> 
>   * 1 stk. New Super Mario Brothers /Wii
> 
> Du kan forvente å motta forsendelsen 3 dager fra første virkedag i Øst og Sør Norge. For Vestlandet, Midt Norge og nordover vil det gå fra 4-5 dager.

Etter 2 dager skjønte jeg at spillet ikke var sendt med brevpost, og regnet med det kom som pakkepost istedenfor. Men etter 7 dager (på en fredag) skjønte jeg at noe måtte være galt, og sendte en etterlysning. Da la jeg også merke til at spillet sto med &#8220;forventet inn 27. november&#8221;. Men dette avskrev jeg som en tastefeil, og nevnte for dem i mailen jeg sendte&#8230;

> **Fra:** Håvard Pedersen
  
> **Til:** Zailor Kundeservice
  
> **Dato:** 27.11.2009 kl: 22:04
> 
> Tidligere når jeg har bestilt enkeltspill fra dere har dere sendt det som brevpost, og jeg har derfor fått spillet i postkassen innen 1 eller 2 dager. Det er nå 7 dager siden ordren min visstnok var ferdigpakket hos dere. Har dere noen mulighet for å sjekke hvor den er blitt av? Som et lite PS på slutten kan jeg nevne at dere har feil release- dato på New Super Mario Bros Wii.

Svaret kom over helgen, og inneholdt en halvveis plausibel forklaring, selv om svaret kom 10 dager etter at pakken skulle vært sendt og det virket rart at posten skulle vært _så_ forsinket. De sier i klartekst at pakken er sendt.

> **Fra:** Zailor Kundeservice
  
> **Til:** Håvard Pedersen
  
> **Dato:** 30.11.2009 kl: 08:59
> 
> Hej. Vi har sendt spillet til dig og du skulle gerne modtage det i løbet af kort tid.
  
> Der har været en del forsinkelser med posten, så det har taget lidt ekstra dage.
> 
> vh. zailor kundeservice

På dette tidspunktet Googlet jeg [Zailor.no](http://www.zailor.no) og fant mange misfornøyde kunder: [en på diskusjon.no som har ventet over en måned på spillet sitt](http://www.diskusjon.no/index.php?showtopic=1165129), [en til på diskusjon.no som aldri fikk spillet sitt](http://www.diskusjon.no/index.php?showtopic=1176786), [en **haug** med mennesker på avforum.no som har ventet et halvt år på varene sine](http://avforum.no/forum/produkt-prisjakt-alt-annet/93347-venter-du-gudfaren-boksen-zailor-no-post-her.html) og [Jan Kåre som også har elendige erfaringer med Zailor.no](http://jankåre.net/arkiv.php?subaction=showfull&id=1180573631&archive=&start_from=&ucat=7&) (i kommentarfeltet der finner du faktisk 2 til som er blitt lurt!). Og alt dette bare fra første side med søkeresultater!

Da det i tillegg var gått 4 dager til, altså totalt 14 dager siden bestillingen skjønte jeg at jeg var i ferd med å bli offer for det samme som de andre kundene til [Zailor.no](http://www.zailor.no/), og tonen min ble en god del hardere. (Merk: MIG er [Modern Internet Group](http://migroup.no/), selskapet som eier [PlayX](http://www.playx.no/), [KidsDVD](http://www.kidsdvd.no/), [DVD.se](http://www.dvd.se/) og [Zailor.no](http://www.zailor.no/). Såvidt jeg kan se deler alle disse nettstedene både administrasjon og lager.

> **Fra:** Håvard Pedersen
  
> **Til:** Zailor Kundeservice
  
> **Dato:** 04.12.2009 kl: 14:51
> 
> Det er vel nå ganske tydelig at spillet ikke var sendt på mandagen heller, siden det er 4 dager siden, og det ikke lå noe spill til meg i posten i dag. Står &#8220;lyve til kundene&#8221; i stillingsinstruksen hos MIG?
> 
> Det er nå 2 uker siden jeg ble fakturert, altså TRE ganger den tiden en pakke skulle brukt fra dere til meg&#8230; Et kjapt Google-søk på &#8220;Zailor.no&#8221; sier meg at jeg dessverre ikke er alene om å motta denne type kundebehandling fra dere.

Svaret kom nok en gang over helgen, med en helt ny årsak oppgitt. Nå var det plutselig sykdom. Visste de ikke om dette forrige gang de skrev til meg? De antyder også at pakken allerede er sendt fra dem.

> **Fra:** Zailor Kundeservice
  
> **Til:** Håvard Pedersen
  
> **Dato:** 07.12.2009 kl: 09:11
> 
> Hej. Der har været en del sygdom på vores norske lager, så vi har fået sendt pakkerne nogle dage senere end lovet, men hvis du ikke allerede har modtaget din pakke, skulle den gerne dukke op i løbet af denne uge.
  
> Vi beklager.
> 
> vh. zailor kundeservice

Da fredagens postlevering var mottatt og jeg så at spillet heller ikke kom denne uken, rant begeret over. Jeg er lei, slår opp i forbrukerkjøpsloven, finner ut at kravene for oppheving av kjøp forlengst er oppfylt, og krever pengene mine tilbake.

> **Fra:** Håvard Pedersen
  
> **Til:** Zailor Kundeservice
  
> **Dato:** 11.12.2009 kl: 20:32
> 
> Jeg er mildt sagt sjokkert over gjentatte løgner fra dere angående denne bestillingen. Det er nå 3 uker siden dere påsto at varen min ble pakket. Jeg har fått to vidt forskjellige bortforklaringer på hvorfor den ikke er sendt. Det er nå ganske tydelig for meg at dere lyger til kundene.
> 
>   1. Dere har feilet å levere min bestilte vare innenfor forventet tid, i henhold til den norske forbrukerkjøpsloven paragraf 6.
>   2. Når man forhåndsbestiller et spill lenge før lanseringsdatoen må det anses at en punktlig levering er motivet for kjøpet. Forsinkelsen må derfor anses som vesentlig når det har gått 3 uker uten at jeg har mottatt varen. Jeg har derfor anledning til å kreve heving av kjøpet etter forbrukerkjøpsloven paragraf 21, andre ledd.
>   3. Ettersom dere har lovet flere leveringer etter den første leveringsdatoen har dere også feilet i å levere innen en rimelig tillegsfrist, som nevnt i forbrukerkjøpslovens paragraf 21, tredje ledd. Noe som gir meg enda en rett til heving av kjøpet.
> 
> Jeg krever derfor kjøpet hevet, og at dere tilbakebetaler pengene dere feilaktig har fakturert meg SNAREST. Hvis ikke oversender jeg saken til forbrukerrådet i Norge i løpet av de neste dagene.

Dette skremmer dem nok til at de svarer tidlig en lørdags formiddag. Hvis jeg skal motta pakken på tirsdag som de sier må jo pakken være sendt fra dem.

> **Fra:** Zailor Kundeservice
  
> **Til:** Håvard Pedersen
  
> **Dato:** 12.12.2009 kl: 10:27
> 
> Hej. Vi har sendt spillet til dig, men desværre med en del forsinkelser. Kan vi evt. vente til starten af næste uge med at gøre mere ved dette?? Hvis du ikke har modtaget din pakke på tirsdag så vil vi gerne, at du tager kontakt til os igen og så vil jeg tilbageføre pengene til dig selv om vi ikke har modtaget spillet retur.
> 
> vh. zailor kundeservice

Tonen i eposten var såpass unnskyldende, og fristen (tirsdag) såpass knapp at jeg genuint trodde dem denne gangen. Jeg ventet nok en gang på pakken min.

> **Fra:** Håvard Pedersen
  
> **Til:** Zailor Kundeservice
  
> **Dato:** 13.12.2009 kl: 00:34
> 
> Det er greit. Dere hører fra meg i løpet av neste uke.

Besvart på en søndag faktisk&#8230;

> **Fra:** Zailor Kundeservice
  
> **Til:** Håvard Pedersen
  
> **Dato:** 13.12.2009 kl: 09:23
> 
> Hej. Det lyder godt:) Og tak for din tilbagemelding.
> 
> vh. zailor kundeservice

Tirsdagen kom og gikk uten noe spill, og heller ikke på onsdag lå det noe i postkassen min. Nå bestemte jeg meg for at [Zailor.no](http://www.zailor.no/) aldri i livet skulle få beholde pengene mine, koste hva det koste ville.

> **Fra:** Håvard Pedersen
  
> **Til:** Zailor Kundeservice
  
> **Dato:** 16.12.2009 kl: 23:26
> 
> Det er nå onsdag, og heller ikke i dag lå spillet i postkassen. Jeg anser kjøpet som opphevet, og ser frem til å få tilbakeført pengene til kortet jeg handlet med evt. konto 1234 56 12345.

Og nå blir det rett og slett komisk. De presterer faktisk å komme med en **tredje** grunn til at pakken min ikke er kommet frem. Og nok en gang sier de at pakken er sendt til meg.

> **Fra:** Zailor Kundeservice
  
> **Til:** Håvard Pedersen
  
> **Dato:** 17.12.2009 kl: 08:50
> 
> Hej. Jeg har snakket med vores lagerchef og han fortæller, at pakken til dig er kommet retur til os uden årsag, og så er den sendt afsted til dig igen.
> 
> Du skulle derfor gerne modtage den i løbet af få dage.
  
> Vi beklager.
> 
> vh. zailor kundeservice

Jeg har som sagt bestemt meg for at jeg ikke vil ha noe som helst fra [Zailor.no](http://www.zailor.no/) noensinne, og holder på mitt.

> **Fra:** Håvard Pedersen
  
> **Til:** Zailor Kundeservice
  
> **Dato:** 17.12.2009 kl: 13:28
> 
> Jeg er ikke interessert i unnskyldningene deres. Verken treg post, sykdom eller pakker som kommer i retur kan forklare at det har gått 27 dager fra dere skulle sendt spillet uten at jeg har mottatt det.
> 
> Jeg ga beskjed 11. desember om at jeg opphever kjøpet med hjemmel i den norske forbukerkjøpsloven, og det står jeg ved. Jeg ønsker ikke å vente på levering, men forventer pengene mine tilbakebetalt umiddelbart. Jeg gjentar:
> 
>   1. Dere har feilet å levere min bestilte vare innenfor forventet tid, i henhold til den norske forbrukerkjøpsloven paragraf 6.
>   2. Når man forhåndsbestiller et spill lenge før lanseringsdatoen må det anses at en punktlig levering er motivet for kjøpet. Forsinkelsen må derfor anses som vesentlig når det har gått 4 uker uten at jeg har mottatt varen. Jeg har derfor anledning til å kreve heving av kjøpet etter forbrukerkjøpsloven paragraf 21, andre ledd.
>   3. Ettersom dere har lovet flere leveringer etter den første leveringsdatoen har dere også feilet i å levere innen en rimelig tillegsfrist, som nevnt i forbrukerkjøpslovens paragraf 21, tredje ledd. Noe som gir meg ytterligere rett til heving av kjøpet.
> 
> Jeg krever derfor kjøpet hevet, og at dere tilbakebetaler pengene dere feilaktig har fakturert meg SNAREST. Hvis ikke oversender jeg saken til forbrukerrådet i Norge i løpet av de neste dagene.

Senere den dagen kjøper jeg spillet i en lokal butikk, fordi jeg ikke vil risikere å starte juleferien uten å ha dette i hus. Mailen over ble sendt på torsdag formiddag, først tirsdag morgen kommer svaret.

> **Fra:** Zailor Kundeservice
  
> **Til:** Håvard Pedersen
  
> **Dato:** 22.12.2009 kl: 07:47
> 
> Hej. Har du ikke modtaget pakken fra os endnu??
> 
> vh. zailor kundeservice

Fortsatt ikke noe spill i postkassa mi, og jeg forklarer hvorfor det ikke lenger er aktuelt å akseptere spillet fra dem. Jeg Etter at jeg sender denne laster jeg ned klageskjema fra Forbrukerrådet og begynner å innhente dokumentasjonen jeg behøver.

> **Fra:** Håvard Pedersen
  
> **Til:** Zailor Kundeservice
  
> **Dato:** 22.12.2009 kl: 14:45
> 
> Nei, det var ikke noe spill i dagens post heller.
> 
> Jeg skal heller ikke ha spillet, jeg har vært nødt til å kjøpe det i butikk i mellomtiden.
> 
> Siden dere fortsatt ikke har gjort tegn til å refundere pengene mine enda jeg flere ganger har oppgitt at jeg vil heve kjøpet, ser jeg meg nødt til å sende inn en formell klage til forbrukerrådet.

Svaret kom relativt kjapt denne gangen, med nok en antydelse om at spillet er sendt.

> **Fra:** Zailor Kundeservice
  
> **Til:** Håvard Pedersen
  
> **Dato:** 22.12.2009 kl: 16:28
> 
> Hej. Jeg har tilbageført 489 kr til dig idag. Når du modtager spillet vil vi meget gerne, at du sender det retur til os.
> 
> vh. zailor kundeservice

Fair is fair. Jeg har ikke behov for 2 eksemplarer, men håper det må avhentes på postkontoret, så jeg bare kan kaste hentelappen og la det gå i retur av seg selv.

> **Fra:** Håvard Pedersen
  
> **Til:** Zailor Kundeservice
  
> **Dato:** 23.12.2009 kl: 11:56
> 
> Det er greit.

Omtrent på juleaften (husker ikke nøyaktig) tikker pengene inn på konto.

Det morsomme er at spillet til dags dato (7. januar) **enda** ikke har kommet! De valgte altså å avslutte det hele med nok en løgn! Fantastisk&#8230; Jeg sendte dem en orientering bare for å sikre meg, 5. januar.

> **Fra:** Håvard Pedersen
  
> **Til:** Zailor Kundeservice
  
> **Dato:** 05.01.2010 kl: 22:37
> 
> Tenkte jeg bare skulle nevne at jeg dessverre ikke har noe å sende tilbake til dere, spillet kom aldri. Det er sikkert posten sin feil denne gangen. :)

  * 6 ganger i løpet av 6 uker har de påstått spillet er sendt fra dem uten at jeg noensinne har mottatt det.
  * 3 vidt forskjellige unnskyldninger har blitt presentert

Jeg skal ihvertfall **aldri** mer bruke en eneste krone hos noen av [Modern Internet Group](http://migroup.no/)s selskaper: [PlayX](http://www.playx.no/), [KidsDVD](http://www.kidsdvd.no/), [DVD.se](http://www.dvd.se/) eller [Zailor.no](http://www.zailor.no/). Og jeg anbefaler ingen andre å gjøre det heller!
