---
title: Hedensk julekalender
image: /wp-content/uploads/2018/11/hedensk_julekalender.jpg
categories:
  - Norsk
---

<img class="rounded float-right" style="margin-left: 1em;" alt="Illustrasjonsbilde" src="{{ "/wp-content/uploads/2018/11/hedensk_julekalender.jpg"}}" />Til jul i fjor laget jeg et prosjekt jeg kalte "Hedensk Julekalender".
Prosjektet besto av en [Facebook-side](https://www.facebook.com/hedenskjul/) og
en [Twitter-konto](https://twitter.com/hedenskjul) hvor jeg hver dag fra 1. til 24.
desember postet en juletradisjon som ikke hadde opphav i den kristne
religionen.

Prosjektet kom nok som en respons på irritasjonen jeg følte hver gang folk enten
minte andre på "hva jula egentlig handler om" eller utviste manglende forståelse
for hvorfor ateister skal få feire jul. Jeg tror både kristne og ateister begge kan ha
godt av å reflektere litt over at jula i bunn og grunn er kulturell, og ikke
religiøs.

Jeg tror jeg kom på ideen først i en samtale på IRC våren 2017, hvor noe svarte
med noe sånt som "det høres ut som en typisk ide som høres genial ut nå, men
som så kommer som julekvelden på kjerringa siste dagen i november og så får du
ikke gjort noe med det likevel". Der og da forbant jeg meg på at så ikke skulle
skje, så jeg begynte å jobbe ~~jevnt og~~ trutt med lukene frem til desember.

Jeg fikk da litt respons her og der, og planen i år er å reposte lukene dag for
dag. Om noen har en ide for neste års kalender, tar jeg gjerne i mot forslag. :) I mellomtiden hadde jeg blitt veldig takknemlig hvis så mange som mulig kunne dele siden!